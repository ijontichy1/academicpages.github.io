---
layout: archive
title: "שיעורים"
permalink: /publications/
author_profile: true
---


## 1. הרצאת פתיחה: אינטרנט למתחילים
בסקר רחב שערך ב-2017 איגוד האינטרנט העולמי (ISOC) בקרב משתמשי רשת האינטרנט בארה"ב, הגדירו עצמם מרבית המשיבים (84%) כ"בקיאים" ברזי הרשת. אולם רק 31% מן המשיבים הצליחו להגדיר נכונה את תפקידה של מערכת הרישום ההיררכית של הרשת (DNS), ורק כ-20% מן המשיבים ידעו כי המארג הכלל-עולמי (World Wide Web) שונה מרשת האינטרנט. ממצאי הסקר מעידים על פער משמעותי בין תפישת הידע של המשתמשים לבין המציאות הטכנולוגית, פער שהולך ומתרחב ככל שהטכנולוגיה הופכת נגישה וזמינה יותר. במהלך ההרצאה נלמד כיצד עובדת בפועל רשת האינטרנט ונעמוד על מספר מושגי יסוד בסיסיים בתחום תקשורת הנתונים.

## 2. הרצאה: אפיסטמולוגיה של העולם הדיגיטלי
מנועי חיפוש מהווים עבור רובנו את שער הכניסה לסביבה הדיגיטלית. במסגרת ההרצאה נלמד לזהות את ההטיות המגוונות של מנגנוני החיפוש ברשת, ונדון באופן בו מנועי החיפוש מעצבים באופן פעיל את הידע האנושי.

## 3. מעבדה: קטלוג הספרייה
הספרייה המרכזית מאפשרת גישה למספר רב של מאגרי מידע בשלל תחומי מדעי הרוח, החל מהיסטוריה ופילוסופיה וכלה בשפה וספרות. במסגרת המעבדה נלמד על האופן בו פועל מנגנון החיפוש של קטלוג הספרייה, ועל יתרונותיו וחסרונותיו בהשוואה למנגנוני חיפוש אחרים.
